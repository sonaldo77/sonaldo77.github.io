<html>
    <head>
        <title>Pelé</title>
        <meta charset="utf-8"/>
        <link rel="stylesheet" href="recensioni.css">
    </head>
    <body alink="white" link="white"  vlink="white">
        <div class="iconamenu">
            <a id="link" href="catalogo.html"><img src="iconamenu.png"></a>
        </div>
            <div class="toprecensione">
                <a href=""><img width="500" height="600" src="pele.jpg"></a>
            </div>
            <div class="titolo">
               <p>Pelé⠀⠀⠀⠀⠀⠀⠀⠀</p>

            </div>
            <div class="sottotitolo">
                <p>Regista: Jeff Zimbalist, Michael Zimbalist </p>
                <p>Anno: 2016 </p>
                <p>Durata: 107 min </p>
            </div>
            <div class="recensione">
Il 29 giugno 1958, a Solna (Svezia), mas si gioca la finale di Coppa del mondo di calcio: quel giorno, il giovane Edson Arantes do Nascimento, universalmente noto come Pelé, fa conoscere al mondo il suo enorme talento; è la consacrazione internazionale di quello che a detta di molti è il più grande calciatore di tutti i tempi. Il Mondiale del 1958 è il punto di arrivo di una vicenda che comincia a Bauru (un comune dello stato di San Paolo, in Brasile), dove Dico (Pelé bambino) vive con la sua famiglia in un quartiere in cui l’indigenza e la sottoccupazione sono condizioni comuni. Oltre a dividersi tra la scuola e il mestiere di lustrascarpe, il futuro “O’ Rey” comincia a giocare a calcio con i suoi amici, anche grazie all’esempio del padre che, da giovane, era stato un attaccante della squadra di Bauru con lo pseudonimo di Dondinho. Nonostante l’opposizione della madre, Dico cresce affinando la sua tecnica calcistica fino a guadagnarsi l’attenzione di un noto talent scout del Santos; è l’inizio di un riscatto che è sia personale che nazionale. Non si può certo contestare l’intenzione di raccontare la poesia del calcio, così com’è altrettanto inattaccabile l’intento di sublimare la figura di Pelé (il Pelé ragazzo è interpretato da Kevin de Paula), ma forse spogliare dalla crudezza una vicenda che è immersa nella precipua miseria delle metropoli brasiliane dà alla narrazione un’inverosimiglianza e un handicap di realismo che sono probabilmente eccessivi e che concorrono ad un prodotto meno cinematografico e più da fiction; difetti che sembrano un riempitivo che toglie dal punto di vista del contenuto (che comunque c’è), regalando una formalità che è oltre misura e che raggiunge l’apice nella retorica che trasuda in alcuni momenti. Il piano della forma ha però anche un lato che va esaltato e che è rintracciabile nella fotografia: molto spettacolari sono alcune sequenze che non possono che emozionare lo spettatore ed in primo luogo chi nutre un’ accesa passione per il football. Un altro aspetto che merita di essere indagato è la cernita operata a proposito della vita del campione bra-siliano, che si conclude con una serie di tagli che escludono buona parte della carriera di Pelé, quella in cui ottiene i maggiori riconoscimenti. Sebbene si tratti di una scelta legittima, poiché rientra nel diritto di un autore di intervenire su una storia, non ci si può però esimere dal rilevare che chi si appresta a vedere un film di taglio biografico si aspetta innanzitutto compiutezza, a maggior ragione quando si tratta di personalità famose. Nonostante ci sia, come già detto, un’attenzione eccessiva sull’aspetto formale, quello contenutistico è comunque degno di nota ed è imperniato sull’insistenza su alcuni valori, come la tenacia nel perseguire i propri obiettivi, l’orgoglio per la propria identità culturale e la capacità del protagonista di conservare un’onestà verso se stesso e verso gli altri, ancorché ci si trovi in una drammaticità che è apparentemente senza rimedio; il valore di una tale soluzione si può riscontrare nel fatto che il film, in quest’aspetto, acquista un che di etico e di edificante. Nonostante ciò, si può sostenere che questo biopic sia un’opera che, quantunque attiri gli appassionati di sport, presenta degli inequivocabili limiti da un punto di vista cinematografico, che si sostanziano nel troppo interesse per il lato esteriore a discapito di una discesa nella profondità della vicenda presentata al pubblico.
            </div>
    </body>
</html>
